=== Komut Satırı

Git'i kullanmanın pek çok farklı yolu vardır.
Orijinal komut-satırlarının yanında, birbirinden çok farklı yeteneklere sahip görsel kullanıcı arayüzleri de bulunmaktadır.
Bu kitapta Git'i komut satırı üzerinden kullanacağız.
Özellikle bilmeniz gereken şey ise, komut satırında __tüm__ Git komutlarını çalıştırabiliyor olmanızdır. Çoğu GUI (Graphical User Interface: görsel kullanıcı arayüzü) sadelik adına Git'in fonksiyonlarının sadece belli başlı, küçük bir kısmını kullanmaya izin verir.

Eğer komut satırını nasıl çalıştıracağınızı biliyorsanız muhtemelen GUI'nin nasıl çalıştırılabileceğini de bulabilirsiniz. Ancak bu durumun tersi her zaman geçerli olmayabilir.
Ayrıca kullanacağınız görsel istemci her ne kadar sizin kişisel zevkinize bağlı olsa da, __bütün__ kullanıcılar komut satırı araçlarını yüklemiş ve kullanmaya hazır durumda tutuyor olmalıdır.

O yüzden sizden macOS'daki Terminal'i ya da Windows'taki Komut İstemi'ni veya PowerShell'i nasıl açacağınızı biliyor olmanızı bekliyoruz.
Eğer neyden bahsettiğimizden bihaberseniz, burada biraz ara verip bu konuda araştırma yaptıktan sonra kitabı okumanızı öneririz. Aksi takdirde kitabın devamındaki açıklamaları ve örnekleri anlayamayabilirsiniz.
