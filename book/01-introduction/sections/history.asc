=== Git'in Kısa Tarihçesi

Hayattaki harika olan diğer pek çok şey gibi, Git de yaratıcı yıkım ve ateşli tartışmaların sonucunda ortaya çıktı.

Linux kerneli oldukça geniş bir kapsama sahip bir açık kaynaklı yazılım projesidir.(((Linux)))
Linux çekirdeğinin bakım süresinin büyük bir kısmında (1991-2002) yapılan değişiklikler, yamalar ve arşivlenmiş dosyalarla aktarıldı.
2002 yılında Linux kernel projesi tescilli bir dağıtık sürüm denetim sistemi olan Bitkeeper'i kullanmaya başladı.

2005 yılında Linux çekirdeğini geliştiren toplulukla Bitkeeper'i geliştirmiş olan ticari şirket arasındaki ilişkiler koptu ve o zamana kadar ücretsiz olan Bitkeeper'in dağıtık sürüm denetim sistemi artık ücretli hale geldi.

Bu da Linux'u geliştiren topluluğun (özellikle Linux'un yaratıcısı olan Linus Torvalds'ın) Bitkeeper'i kullanırken edindiği deneyimler üzerinden kendi dağıtık sürüm denetim sistemini geliştirmek istemesine sebep oldu.(((Linus Torvalds)))

Geliştirilecek olan yeni sistemin bazı hedefleri şunlardı:

* Hız
* Minimal tasarım
* Doğrusal olmayan geliştirme için güçlü destek (binlerce paralel dal desteği)
* Tamamen dağıtık olması
* Devasa projeleri (hız ve veri büyüklüğü açısından) Linux çekirdeği verimliliğinde destekleyebilmesi

2005 yılında ortaya çıkışından beri Git, kullanımı kolay olacak şekilde hem evrilip hem de olgunlaşmasına rağmen, ilk baştaki hedeflerini ve özelliklerini koruyabildi.
Müthiş derecede hızlı, devasa projelerde bile inanılmaz ölçüde verimli ve doğrusal olmayan geliştirme için harika bir dallanma sistemine sahip.
(Daha fazlası için: <<ch03-git-branching#ch03-git-branching>>)
