=== Git Nedir?

Özetle Git nedir?
Bu, özümsemesi gerekli ve önemli olan bir bölümdür, çünkü eğer Git'in ne olduğunu, temellerini ve nasıl çalıştığını iyi anlarsanız, muhtemelen Git'i etkili bir şekilde kullanmak da sizin için çok daha kolay olacaktır.
Git'i öğrenirken, mümkün olduğunca diğer Sürüm Denetim Sistemleri'nden (CVS, Subversion veya Perforce gibi) bildiklerinizi aklınızdan çıkarmaya gayret edin ki Git'i daha berrak ve doğru şekilde öğrenip kullanabilesiniz.
Git'in kullanıcı arayüzü diğer Sürüm Denetim Sistemleri'ne epey benzese de Git, bilgileri diğerlerinden çok daha farklı bir şekilde depolar ve bu bilgiler hakkında daha farklı düşünür. Bu yüzden bunun gibi farklılıkları anlamak Git'i kullanırken kafanızın karışmasını engeller.((Subversion))((Perforce))

==== Farklılıklar Değil, Anlık Pozlar (snapshot)

Git'in diğer herhangi bir VCS'den (Subversion ve benzerleri dahil olmak üzere) en büyük farkı, Git'in veriler hakkındaki düşünme şeklidir.
Diğer çoğu sistem bilgileri dosya-bazlı değişim listesi şeklinde saklar.
Bu diğer sistemler (CVS, Subversion, Perforce, Bazaar vd.) bilgileri dosya setleri ve o dosyalara zaman içinde yapılan değişiklikler şeklinde saklar (Bu genellikle _delta-bazlı_ sürüm denetimi şeklinde tanımlanır).

.Verileri her dosyanın baz halini referans alarak, yapılan değişiklikler şeklinde saklamak.
image::images/deltas.png[Verileri her dosyanın baz halini referans alarak, yapılan değişiklikler şeklinde saklamak.]

Git, veriler hakkında bu şekilde düşünmez ve onları böyle saklamaz.
Bunun yerine Git, verilerini daha çok minyatür dosya sistemlerinin anlık görüntüler serisi şeklinde düşünür ve öyle saklar.
Git'le her katkı (commit) işlediğinizde ya da projenizin durumunu kaydettiğinizde, Git kısaca tüm dosyalarınızın o an nasıl göründüğünün fotoğrafını çeker ve o pozun referansını saklar.
Verimli olmak adına, eğer dosyalar değişmemişse Git o dosyaları tekrar saklamaz, onun yerine o dosyaların halihazırda saklandığı referansa bağlantı verir.
Yani Git, verilerini daha çok *anlık görüntü akışı* (poz) olarak görür.

.Veriyi projenin pozları olarak saklamak.
image::images/snapshots.png[Git zaman geçtikçe veriyi projenin pozları olarak saklar.]

Bu Git ve neredeyse diğer tüm VCS'leri arasındaki en büyük ayrımdır.
Bu da Git'i, diğer sistemlerin kendilerinden önceki nesilden kopyaladıkları sürüm denetimi mirasını her yönüyle yeniden değerlendirmesini sağlar.
Böylelikle Git, basit bir VCS'dense, inanılmaz güçlü araçlarla donatılmış minyatür bir dosya sistemi olmuştur.
Git'deki dallanmayı anlatırken verileriniz hakkında bu şekilde düşünmenin getirilerini keşfedeceğiz. (Bkz. <<ch03-git-branching#ch03-git-branching>>)

==== Neredeyse Her İşlem Yereldir

Git'deki çoğu işlem çalışmak için yalnızca yerel dosyalara ve kaynaklara ihtiyaç duyar. Genel olarak başka bir bilgisayardan sizin ağınıza bilgi gelmesine ihtiyacınız yoktur.
Eğer çoğu işlemin ağ gecikme yüküne sahip olduğu bir CVCS'ye (Merkezi Sürüm Denetim Sistemi) alışkınsanız; Git'in bu yönü size, Git'in Allah tarafından ilahi bir hız yeteneğiyle kutsadığını düşündürtecektir.
Çünkü projenizin tüm tarihçesi tam olarak yerel diskinizdedir, ve çoğu işlem de neredeyse anında gerçekleşir.

Örneğin, projenin tarihçesine göz atmak için Git'in sunucuya girip, tarihçeye erişip size göstermesine gerek yoktur, onun yerine geçmişinizi hızlıca sizin yerel veritabanınızdan okur.
Bu da proje tarihçesini neredeyse anında görebildiğiniz anlamına gelir.
Eğer bir dosyanın mevcut sürümü ve bir ay önceki sürümü arasındaki değişiklikleri görmek isterseniz, Git uzaktaki bir sunucuya bu işlemi yapması için başvurmak ya da dosyanın eski versiyonunu uzaktaki sunucudan çekip yerel diskte farklılıkları hesaplamak yerine, dosyanın bir ay önceki haline hızlıca göz atıp yerel bir farklılık hesaplaması yapar.

Bu da çevrim dışı ya da VPN'sizseniz bile yapamayacağınız çok az şey olduğu anlamına geliyor.
Eğer uçak ya da trenle seyahat ederken biraz çalışmak isterseniz, yerel ortamınızda çalışıp (_yerel_ kopyanıza) katkı işleyebilir ve internet bağlantısı edindiğinizde de onu internete yükleyebilirsiniz.
Eğer eve giderseniz ve VPN istemciniz düzgün bir şekilde çalışmazsa bile yine de yerel ortamınızda çalışabilirsiniz.
Diğer çoğu sistemde ise bunları yapmak ya imkânsız ya da çok sancılıdır.
Örneğin Perforce'de, eğer sunucuya bağlı değilseniz pek bir şey yapamazsınız. Subversion ve CVS'de ise dosyaları düzenleyebilir ama sunucuya itemezsiniz (Çünkü sunucunuz çevrim dışıdır). 
Bu size şu an çok da önemli bir özellikmiş gibi gelmeyebilir ama Git'i öğrendikçe ve kullandıkça bunun ne kadar büyük bir fayda sağladığını bizzat göreceksiniz.

==== Git'in Entegrasyonu Vardır

Git'deki her şeyin saklanmadan önce sağlaması (checksum) yapılır ve ondan sonra da o sağlamayla bir referans gösterilir.
Bu da Git'in haberi olmadan dosyaların ya da klasörlerin içeriğini değiştirmenin imkânsız olduğu anlamına gelir.
Bu işlev Git'in özüne işlenmiş halde gelir ve Git felsefesinin ayrılmaz bir parçasıdır.
Aktarım yaparken bilgi kaybetmezsiniz ve aynı şekilde Git farkına varmadan herhangi bir dosya da bozulmaz.

Git'in sağlama yapmak için kullandığı bu mekanizmanın adı SHA-1 özetidir.(((SHA-1)))
Bu, on altılık karakterlerden (0-9 ve a–f) oluşan ve Git'deki bir dosya veya dizin yapısının içeriğine göre hesaplanan 40 karakterlik bir karakter dizisidir.
Bir SHA-1 özeti şuna benzer:

[source]
----
24b9da6552252987aa493b52f8696cd6d3b00373
----

Git onu sık sık kullandığı için bu özet değerlerini Git'in çoğu yerinde göreceksiniz.
Hatta Git, sunucusundaki her şeyi dosya isimleriyle değil, içeriklerinin özet değeriyle saklar.

==== Git Genel Olarak Sadece Veri Ekler

Git'de bir şeyler yaptığınızda neredeyse hepsi sadece Git'in veritabanına veri _ekler_.
Sistemin geri alınamayan bir şey yapmasını veya verileri herhangi bir şekilde silmesini sağlamak zordur.
Tüm VCS'lerde olduğu gibi, henüz işlemediğiniz değişiklikleri kaybedebilir veya karman çorman bir hale getirebilirsiniz, ancak Git'e bir anlık poz verdikten sonra (özellikle veritabanınızı düzenli olarak başka bir repoya yollarsanız) onu kaybetmek çok zordur.

Bu da Git'i kullanmayı keyifli kılar, çünkü ortalığı batırma tehlikesi olmadan istediğimiz gibi denemeler yapabileceğimizi biliriz.
Git'in verilerini nasıl sakladığını ve kaybolmuş gibi görünen dosyaları nasıl geri alabileceğinizi daha detaylı bir şekilde öğrenmek için: <<ch02-git-basics#_undoing>>

==== Üç Durum

Eğer Git'i öğrenme sürecinizin sorunsuz olmasını istiyorsanız, şimdi dikkatinizi verin. Git hakkında akılda tutulacak ana şey şudur,
Git'teki dosyalarınızın içinde bulunabileceği üç ana durum vardır: _modified_, _staged_, and _committed_:

* Modified: dosyayı değiştirdiğinizi ama henüz veritabanına katkılamadığınızı (commit) gösterir.
* Staged: değiştirilmiş bir dosyayı bir sonraki katkı pozunda (snapshot) işlenecek şekilde işaretlediğinizi gösterir.
* Committed: dosyanın güvenli bir şekilde yerel veritabanınızda saklandığını gösterir.

Bu da bizi bir Git projesinin üç ana bölümüne getirir: the working tree (çalışma ağacı), the staging area (izleme alanı), ve Git klasörü.

.çalışma ağacı, izleme alanı ve Git klasörü.
image::images/areas.png[çalışma ağacı, izleme alanı ve Git klasörü]

Çalışma ağacı (working tree) projenin çalıştırılmakta olan sürümüdür.
Bu dosyalar Git dizinindeki sıkıştırılmış veritabanından çıkarılır ve sizin modifiye edebilmeniz veya kullanabilmeniz için diskinize yerleştirilir.

İzleme alanı (staging area) genel olarak Git klasörünüzün içindeki bir dosyadır ve bir sonraki katkıya hangi bilgilerin işleneceğini depolar.
Git terminolojisindeki teknik adı ``index``dir, ama ``izleme alanı`` veya ``izlem`` ifadesi de iş görür.

Git klasörü ise Git'in projenize ait tüm üstverileri ve nesne veritabanını sakladığı yerdir.
Bu Git'in en önemli bölümüdür; aynı zamanda da başka bir repodan _klon_ kopyaladığınızda kopyalanan şeyin de ta kendisidir.

Git'in iş akışı basitçe şöyledir:

1. Çalışma ağacında dosyaları düzenlersiniz.
2. ``git add ...`` komutuyla bir sonraki katkıya işlenecek olan değişiklikleri seçersiniz.
3. ``git commit ...`` komutuyla bir katkı işlersiniz, izleme alanındaki (stage) dosyaların pozlarını çeker ve Git klasörünüzde kalıcı olarak saklarsınız.

Eğer bir dosyanın belli bir sürümü Git klasöründeyse, o dosya _katkılanmış_ sayılır (commited).
Eğer düzenlenmiş ve izleme alanına eklenmişse, _izlem_'e alınmıştır (staged).
Eğer son denetlenmesinden sonra değiştirilmiş ama henüz katkı olarak işlenmemişse, o halde _değiştirilmiş_ durumdadır (modified).
<<ch02-git-basics#ch02-git-basics>> bölümünde bu durumlar hakkında daha fazla şey öğrenecek ve bu durumların avantajını kullanmayı ya da izlem (stage) kısmını tamamen es geçmeyi öğreneceksiniz: 
