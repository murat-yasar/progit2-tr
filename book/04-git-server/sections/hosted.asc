=== Üçüncü Taraf Barındırma Seçenekleri

Kendi Git sunucunuzu kurmak için gereken tüm işlemleri yapmak istemiyorsanız, Git projelerinizi barındırabileceğiniz (hosting) harici bir siteden yayın yapma seçenekleriniz de bulunmaktadır.
Bunu yapmanın birçok avantajı vardır: bir barındırma sitesi genellikle hızlı kurulur, projeleri başlatmak kolaydır ve sunucu bakım veya izlemesi gerekmez.
Dahili olarak kendi sunucunuzu kurup çalıştırsanız bile, açık kaynak kodunuz için genel bir barındırma sitesini kullanmak isteyebilirsiniz. 
Bu şekilde genellikle açık kaynak topluluğunun sizi bulması ve yardım etmesi daha kolay olur.

Bu günlerde seçebileceğiniz birçok barındırma seçeneği bulunmaktadır, her birinin farklı avantajları ve dezavantajları vardır.
Güncel bir liste görmek için, ana Git wiki'sindeki GitHosting sayfasına göz atabilirsiniz:
https://git.wiki.kernel.org/index.php/GitHosting[]

Kendi Git sunucunuzu kurmak istemiyorsanız, GitHub gibi en büyük Git barındırma hizmetlerinden birini kullanmayı düşünebilirsiniz (GitHub ile ilgili detaylı bilgilere <<ch06-github#ch06-github>> bölümünde yer vereceğiz). 
GitHub şu anda en büyük Git barındırma hizmetidir ve herhangi bir durumda GitHub üzerinde barındırılan projelerle etkileşimde bulunmanız gerekebilir. 
Ancak, kendi Git sunucunuzu kurmak istemezseniz, tercih edebileceğiniz onlarca farklı seçenek daha mevcuttur.
