=== Visual Studio ile Git

(((Visual Studio)))
Visual Studio 2013 Güncelleme 1'den başlayarak, Visual Studio kullanıcıları doğrudan IDE'lerinde yerleşik bir Git istemcisine sahip olmuştur.
Visual Studio uzun bir süredir kaynak kontrolü entegrasyon özelliklerine sahipti ancak bunlar, merkezi dosya kilitleme sistemlerine yönelikti ve Git bu iş akışı için iyi bir eşleşme değildi.
Visual Studio 2013'ün Git desteği, bu eski özellikten ayrılmıştır ve sonuç olarak Studio ile Git arasında çok daha iyi bir uyum elde edilmiştir.

Özelliği bulmak için Git tarafından kontrol edilen bir projeyi açın (veya yalnızca mevcut bir projeyi `git init` ile başlatın) ve menüden View > Team Explorer seçin.
Şunun gibi "Connect" (Bağlan) ekranı göreceksiniz:

.Team Explorer'dan Git reposuna bağlanmak.
image::images/vs-1.png[Team Explorer'dan Git reposuna bağlanmak.]

Visual Studio, açtığınız Git kontrollü tüm projeleri hatırlar ve bunlar alttaki listede bulunur.
İstediğinizi orada göremiyorsanız, "Add" (Ekle) bağlantısını tıklayın ve çalışma dizininin yolunu yazın.
Yerel Git repolarından birine çift tıklamak sizi <<vs_home>> gibi görünen Ana Sayfa görünümüne yönlendirir.
Burası Git eylemlerini gerçekleştirmek için bir merkezdir; Kod yazarken muhtemelen zamanınızın çoğunu "Changes" (Değişiklikler) sayfasında geçireceksiniz, ancak takım arkadaşlarınızın yaptığı değişiklikleri çekme zamanı geldiğinde "Unsynced Commits" (Senkronize Edilmemiş Katkılar) ve "Branches" (Dallar) sayfasını kullanacaksınız.

[[vs_home]]
.Visual Studio'da Git reposu için "Giriş" görünümü.
image::images/vs-2.png[Visual Studio'da Git reposu için "Giriş" görünümü.]

Visual Studio artık Git için güçlü, görev odaklı bir kullanıcı arayüzüne sahip.
Çizgisel bir geçmiş görünümü, bir fark görüntüleyici, uzaktan komutlar ve diğer birçok özelliği içerir.
Bu özelliğe ilişkin eksiksiz hazırlanmış kılavuzlar için, http://msdn.microsoft.com/en-us/library/hh850437.aspx[] adresine gidin.
