[[ch06-github_orgs]]
=== Kurumsal Yönetim

(((GitHub, organizations)))
Tek kullanıcı hesaplarına ek olarak, GitHub'ın "kuruluşlar" ad altında kurumsal hesapları da bulunmaktadır.
Kişisel hesaplar gibi, Kurumsal hesaplar da tüm projelerinin bulunduğu bir isim alanına sahiptir, ancak birçok farklı özelliğe de sahiptirler.
Bu hesaplar, projelerin ortak sahipliğini paylaşan bir grup insanı temsil eder ve bu insanların alt gruplarını yönetmek için birçok araç sunmaktadır.
Normalde, bu hesaplar Açık Kaynak grupları (örneğin ``perl`` veya ``rails``) veya şirketler (örneğin ``google`` veya ``twitter``) için kullanılır.

==== Kısaca Kurumsal Hesap

Kurumsal hesap oluşturmak oldukça kolaydır; herhangi bir GitHub sayfasının sağ üst köşesindeki ``+`` simgesine tıklayın ve menüden ``New organization`` (Yeni kuruluş) seçeneğini belirtin.

."Yeni kuruluş" ögesi.
image::images/neworg.png[``New organization`` ögesi.]

İlk olarak, kuruluşunuzu adlandırmanız ve grup için bir ana iletişim noktası olarak bir e-posta adresi girmeniz gerekecektir.
Daha sonra, isterseniz, diğer kullanıcıları hesabın ortakları olarak davet edebilirsiniz.

Bu adımları izlerseniz, çok yakında yepyeni bir kuruluşun sahibi olacaksınız.
Orada saklayacağınız her şeyin açık kaynak olması durumunda, kişisel hesaplar gibi kurumsal hesaplar da ücretsizdir.

Bir kuruluşun sahibi olarak bir repoyu çatalladığınızda, onu kuruluşunuzun ad alanına çatallamak üzere seçim yapabilirsiniz.
Yeni repolar oluşturduğunuzda, bunları kişisel hesabınızın altında veya sahip olduğunuz herhangi bir kuruluşun altında oluşturabilirsiniz.
Ayrıca, bu kuruluşlar altında oluşturulan her yeni repoyu, otomatik olarak "izlersiniz".

<<_personal_avatar>> "kişisel avatar"da olduğu gibi, kuruluşunuz için bir avatar yükleyerek, onu biraz kişiselleştirebilirsiniz.
Ayrıca kişisel hesaplar gibi, tüm repolarınızı listeleyen ve diğer insanlar tarafından görülebilen kurumsal bir açılış sayfasına sahipsiniz.

Şimdi de kurumsal hesaplarda biraz daha farklı olan bazı konuları ele alalım.

==== Takımlar

Kuruluşlar, bireysel kişilerle; bir nevi kuruluş içerisindeki bireysel kullanıcı hesapları ve bunların kurumsal repolara erişim türü grupları olan "takımlar" aracılığıyla ilişkilendirilir.

Örnekle açıklamak gerekirse: diyelim ki şirketinizin üç reposu var: `frontend`, `backend` ve `deployscripts`.
HTML/CSS/JavaScript geliştiricilerinizin `frontend` ve belki de `backend` repolarına, Operasyon ekibinizin ise `backend` ve `deployscripts` repolarına erişimi olmasını istersiniz.
Takımlar özelliği, her bir repo için ayrı ayrı katılımcıları yönetmek zorunda kalmadan, bu işi kolaylaştırır.

Kuruluş sayfası, bu kuruluşun altındaki tüm repoları, kullanıcıları ve takımları içeren basit bir gösterge paneline sahiptir.

[[_org_page]]
.Kuruluş sayfası.
image::images/orgs-01-page.png[]

Takımlarınızı yönetmek için, <<_org_page>> (kuruluş) sayfasının sağ tarafında bulunan "Teams" (Takımlar) kenar çubuğuna tıklayabilirsiniz.
Bu sizi takımlara üye veya repo ekleyebileceğiniz, veya takımın ayarlarını ve erişim kontrol seviyelerini yönetebileceğiniz bir sayfaya götürecektir.
Her takım, bu repolara salt okunur, okuma/yazma veya yönetici erişimli olarak ulaşabilir.
Bu erişim seviyelerini <<_team_page>> (takım) sayfasındaki ``Settings`` (Ayarlar) düğmesine tıklayarak değiştirebilirsiniz.

[[_team_page]]
.Takım sayfası.
image::images/orgs-02-teams.png[]

Birini bir takıma davet ettiğinizde, davet edildiklerini bildiren bir e-posta alacaklardır.

Ek olarak, takım `@mentions`(etiketlemeleri) (ör. `@acmecorp/frontend`), bireysel kullanıcılarla aynı şekilde çalışır; ancak takımın *tüm* üyeleri o konuya abone olur.
Bu özellik, bir takımdan birinin dikkatini çekmek istiyor ancak tam olarak kime soracağınızı bilmiyorsanız, çok kullanışlıdır.

Bir kullanıcı birden fazla takıma üye olabilir, yani kendinizi sadece "access-control" (erişim kontrolü) takımlarıyla sınırlamayın.
`ux`, `css` veya `refactoring` (yeniden düzenleme) gibi özel ilgi takımları, belirli türdeki sorular için çok faydalıdır. Aslında bu `hukuk`, `renk körlüğü` vs gibi tamamen farklı türde olanlar için de öyledir.

==== Denetim Kaydı

Kurumsal hesaplar sahiplerine ayrıca kuruluş altında neler olduğuyla ilgili tüm bilgilere erişim de sağlar.
'Audit Log' (denetim kaydı) sekmesine giderek, kurumsal seviyede neler olduğunu, bunları kimin yaptığını ve dünyanın neresinde yapıldığını görebilirsiniz.



[[_the_audit_log]]
.Denetim kaydı.
image::images/orgs-03-audit.png[]

Ayrıca belirli türdeki etkinliklere, belirli yerlere veya belirli kişilere göre filtreleme yapabilirsiniz.
